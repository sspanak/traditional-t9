TT9 е 12-клавишна Т9 клавиатура за устройства с физически бутони. Поддържа подскаващ текст на повече от 25 езика и бързи клавиши, а виртуалната клавиатура може да превърне всеки смартфон в Нокия от 2000 година. И най-хубавото — не Ви шпионира!

Поддържани езици: английски, арабски, български, виетнамски, гръцки, датски, идиш, иврит, индонезийски, испански, италиански, каталонски, кисуахили, немски, норвежки, полски, португалски (европейски и бразилски), румънски, руски, тайски, унгарски, украински, финландски, френски, холандски, хърватски, чешки, шведски, турски.

Философия и защита на личните данни:
- Без реклами, специални или платени функции. Всичко е напълно безплатно.
- Без шпиониране, следене, телеметрия и отчети. Без глупости!
- Използва интернет само при активно гласово въвеждане и за изтегляне на речници от Github. Можете да изберете и пълната версия, която съдържа всички езици и не изисква разрешението за интернет.
- Върши единствено и само това, което трябва да върши една клавиатура — писане.
- С отворен код, така че може да проверите горното и сами.
- Създадена с помощта на цялата общност.
